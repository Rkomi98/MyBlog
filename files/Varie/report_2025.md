# Report AI 2025: cosa è cambiato davvero

## Abstract

Nel 2025 la GenAI ha smesso di essere solo ChatGPT e usato solo risponde a delle domande "semplici”, ma ha permesso di fare tante altre cose: dalle ricerche su centinaia di fonti browser "agentici", IDE che lavorano a fianco degli sviluppatori, e l’open/local si fa davvero competitivo. Questo articolo ricostruisce mese per mese i rilasci chiave, confronta i principali player e chiude con le lezioni pratiche e i trend più probabili per il 2026.

Questo report racconta il 2025 **in modo molto pratico** dal punto di vista di uno che fino a un anno fa era studente, e ora si occupa di portare la GenAI e le sue applicazioni nelle azinede: cosa è uscito, cosa ha davvero cambiato le abitudini, e quali aziende hanno “portato a casa” risultati concreti. 

---

## Timeline 2025 (completa e spiegata)

Una mini‑legenda che per alcuni sarà banale, ma non per altri no, penso sia necessaria. Di conseguenza ecco a te:
- **Modelli “Pro / top”**: li chiami quando devi risolvere task molto complesse (ragionamenti lunghi, decisioni difficili, codice delicato).
- **Modelli “Flash / fast”**: li chiami quando devi *assolvere compiti semplici* (riassunti, classificazioni con degli esempi, triage, customer care, piccole automazioni ripetute).
- **Modelli “open / locali”**: li scegli quando contano **controllo, costi, privacy**, e vuoi farli girare su server dedicati o addirittura sul tuo computer.
- **Agenti (ricerca, IDE, browser con pilota, creatori di app)**: l'AI agentica ha cambiato davvero le abitudini delle persone: quindi parlando con il chatbot, questo delega agli strumenti più adatti in base alle esigenze. Questo apre una marea di possibili scenari e applicazioni nella vita di tutti i giorni.

---

### Gennaio 2025
Gennaio ha dimostrato che non servono grandissimi budget per creare dei buoni modelli:

- **Codestral 25.01 (Mistral, coding)**
  - Quando: **13 gennaio 2025**
  - In breve: modello ad hoc di Mistral per scrivere codice.
  - Fonte: **[F05]**

- **DeepSeek‑R1 (reasoning, open)**
  - Quando: **20 gennaio 2025**
  - In breve: il ragionamento “serio” diventa accessibile anche a team che non possono spendere come i big.
  - Fonte: **[F03]**

- **Stargate Project (OpenAI + SoftBank + Oracle + MGX, infrastruttura)**
  - Quando: **21 gennaio 2025**
  - In breve: segnale chiaro che il prossimo salto non è solo “modello più bravo”, ma **capacità operativa** (sessioni lunghe, più agenti, più utenti, più strumenti).
  - Fonte: **[F01]** (supporto: [F02])

- **Humanity’s Last Exam (benchmark, “domande cattive”)**
  - Quando: **24 gennaio 2025** (pubblicazione paper)
  - In breve: sposta l’asticella da “scrive bene” a “ci arriva davvero” su compiti difficili.
  - Fonte: **[F04]**

---

### Febbraio 2025 — La ricerca smette di essere un giro di link

- **Deep Research (OpenAI, ricerca guidata fino al report)**
  - Quando: **3 febbraio 2025**
  - In breve: nasce l’abitudine “dammi un deliverable”: piano → raccolta fonti → sintesi con citazioni → conclusioni.
  - Fonte: **[F06]**

- **Le Chat (Mistral, prodotto consumer/enterprise)**
  - Quando: **6 febbraio 2025** (annuncio/launch pubblico riportato dalla stampa)
  - In breve: Mistral prova a competere sul terreno dell’esperienza d’uso (velocità, frizione bassa) con un posizionamento molto europeo.
  - Fonte: **[F07]**

- **GPT‑4.5 (OpenAI, più tenuta e affidabilità)**
  - Quando: **27 febbraio 2025**
  - In breve: migliora la qualità “da ufficio”: meno risposte strane, più coerenza su task lunghi.
  - Fonte: **[F08]**

- **“Vibe coding” entra nel vocabolario**
  - Quando: **2 febbraio 2025** (il termine esplode dopo un post/tweet di Andrej Karpathy)
  - In breve: molte persone iniziano a lavorare così: *non scrivo ogni riga, ma guido iterazione e qualità finché l’app sta in piedi*.
  - Fonte: **[F09]**

---

### Marzo 2025 — Google chiarisce la strategia: potenza, velocità, controllo

- **Gemini 2.5 Pro (Google, preview)**
  - Quando: **25 marzo 2025**
  - In breve: “scelta profonda” per ragionamenti lunghi, analisi tecniche, codice complesso.
  - Fonte: **[F10]**

- **Gemma 3 (Google, open)**
  - Quando: **10 marzo 2025**
  - In breve: l’open non è più un hobby: diventa un’opzione reale per fare assistenti interni e automazioni vicino ai dati.
  - Fonte: **[F11]**

---

### Aprile 2025 — Il multimodale matura e l’open alza la posta

- **Llama 4 (Meta, open: Scout/Maverick)**
  - Quando: **5 aprile 2025**
  - In breve: spinge forte su contesti lunghi e su modelli “da tenere in casa”, utili per documenti e codice.
  - Fonte: **[F13]**

- **Pixtral Large 25.02 (Mistral, visione + testo)**
  - Quando: **8 aprile 2025** (rilascio su AWS Marketplace)
  - In breve: è un altro segnale della linea europea: multimodale, ma pensato per casi d’uso pratici.
  - Fonte: **[F14]**

- **o3 e o4‑mini (OpenAI, ragionamento “pronto al lavoro”)**
  - Quando: **16 aprile 2025**
  - In breve: più ragionamento “da produzione” su debugging, code review, analisi documenti.
  - Fonte: **[F12]**

- **Qwen3 (Alibaba, hybrid reasoning)**
  - Quando: **29 aprile 2025**
  - In breve: rafforza un ecosistema Asia‑first molto competitivo, soprattutto nel cloud locale.
  - Fonte: **[F15]**

- **Lovable 2.0 (creatore di app, no‑code/low‑code)**
  - Quando: **24 aprile 2025**
  - In breve: rende “normale” costruire prototipi e micro‑tool interni senza essere sviluppatori esperti.
  - Fonte: **[F29]**

---

### Maggio 2025 — L’AI entra nei prodotti di massa

- **AI Mode in Google Search (ricerca in stile “assistente”)**
  - Quando: **20 maggio 2025**
  - In breve: per molti la ricerca smette di essere una lista di risultati e diventa un dialogo con sintesi.
  - Fonte: **[F16]**

- **Veo 3 (Google/DeepMind, video con audio)**
  - Quando: **20 maggio 2025** (copertura stampa di lancio)
  - In breve: impatto enorme su training, marketing, demo interne e didattica.
  - Fonte: **[F17]**

- **Claude 4 (Anthropic: Opus/Sonnet)**
  - Quando: **22 maggio 2025**
  - In breve: cresce l’idea del “collega digitale” che regge lavori lunghi, soprattutto sul coding.
  - Fonte: **[F18]**

- **Perplexity Labs (modalità “a progetto”)**
  - Quando: **29 maggio 2025**
  - In breve: rende esplicito il passaggio da “chiedere cose” a “commissionare risultati” (report, piani, file).
  - Fonte: **[F19]**

- **Gemma 3n (Google, on‑device)**
  - Quando: **20 maggio 2025**
  - In breve: porta l’idea “una parte dell’assistente vive sul dispositivo” più vicino alla realtà.
  - Fonte: **[F20]**

---

### Giugno 2025 — L’Europa mette una bandierina sul ragionamento

- **Magistral (Mistral, reasoning)**
  - Quando: **10 giugno 2025**
  - In breve: Mistral entra nel campo dei modelli che ragionano per passaggi, con un tono molto “da prodotto” e attento al contesto europeo.
  - Fonte: **[F21]**

---

### Luglio 2025 — Il browser con pilota si fa concreto

- **Comet (Perplexity, browser con pilota: beta pubblica a scaglioni)**
  - Quando: **9 luglio 2025**
  - In breve: “l’ufficio nel browser” diventa una cosa reale: ricerca, azioni sul web, piccoli flussi.
  - Fonte: **[F22]**

---

### Agosto 2025 — Il salto di generazione

- **GPT‑5 (OpenAI)**
  - Quando: **7 agosto 2025**
  - In breve: aumenta la sensazione di continuità su lavori lunghi: non solo risposte, ma accompagnamento fino alla consegna.
  - Fonte: **[F23]**

---

### Settembre 2025 — Efficienza: fare scala senza bruciare budget

- **Gemini 2.5 Flash‑Lite (Google, preview)**
  - Quando: **settembre 2025** (indicato come “09‑2025” nei materiali di rilascio)
  - In breve: benzina per automazioni ripetute (riassunti, classificazioni, triage) a costo più basso.
  - Fonte: **[F24]**

---

### Ottobre 2025 — Il web diventa “operativo”

- **ChatGPT Atlas (OpenAI, browser con pilota)**
  - Quando: **21 ottobre 2025**
  - In breve: l’assistente non si limita a spiegare: può navigare, compilare, seguire passaggi, raccogliere dati.
  - Fonte: **[F25]**

- **Cursor (Anysphere) e la stagione del coding “in compagnia”**
  - Quando: **Q4 2025 (rilasci e rollout a scaglioni)**
  - In breve: l’editor smette di essere un posto dove “scrivi” e diventa un posto dove **coordini** (scrivi, controlli, refactorizzi, testi).
  - Nota: qui la data precisa dipende da canali/rollout; in questa versione ho preferito non fissare un giorno unico senza una fonte primaria univoca.

---

### Novembre 2025 — Google rilancia sul “Pro”

- **Gemini 3 Pro (Google)**
  - Quando: **18 novembre 2025**
  - In breve: torna forte sul lavoro complesso (testo + immagini + contesti lunghi), con focus su scenari reali.
  - Fonte: **[F26]**

---

### Dicembre 2025 — Consolidamento e “costruttori di software”

- **GPT‑5.2 (OpenAI)**
  - Quando: **11 dicembre 2025**
  - In breve: spinge su lavoro professionale e progetti multi‑passo (più stabilità operativa).
  - Fonte: **[F27]**

- **Gemini 3 Flash (Google)**
  - Quando: **17 dicembre 2025**
  - In breve: “veloce ma intelligente” come impostazione predefinita; riduce ancora i tempi morti.
  - Fonte: **[F28]**

- **Lovable (finanziamento, segnale di mercato)**
  - Quando: **18 dicembre 2025** (Series B annunciata)
  - In breve: conferma che i “creatori di app” non sono un gioco: diventano una categoria.
  - Fonte: **[F30]**

---

## Focus: AI nello spazio (2025)

Nel 2025 la parola chiave nello spazio non è “fantascienza”, è **autonomia**. Il motivo è semplice: quando sei in orbita (o oltre), comunicare costa e arriva in ritardo. Quindi: più software capace di decidere e adattarsi a bordo, più missione efficiente.

### USA — più autonomia operativa e più disciplina sui dati

- **U.S. Space Force: piano Data & AI FY2025**
  - Quando: **19 marzo 2025**
  - Cosa segnala: l’AI non è solo “modello”, è **organizzazione**: dati condivisi, alfabetizzazione, strumenti, governance.
  - Fonte: **[F31]**

- **Satelliti che decidono “se ha senso scattare”**
  - Quando: **25 luglio 2025** (racconto di una demo/test pubblico)
  - Cosa segnala: parte dell’intelligenza si sposta a bordo: meno “scarico tutto a terra”, più “scelgo e filtro prima”.
  - Fonte: **[F32]**

*(Nota: molte attività NASA/DoD sono continue e non sempre hanno una singola data “di lancio”. In questa sezione ho incluso solo i punti dove una data pubblica è esplicita.)*

### Cina — computing in orbita e costellazioni che elaborano dati a bordo

- **Avvio di una “space computing constellation” (iniziativa guidata da Zhejiang Lab)**
  - Quando: **15 maggio 2025**
  - Cosa segnala: spinta verso rete di satelliti che **processano dati direttamente in orbita**, riducendo trasferimenti a terra.
  - Fonte: **[F33]**

### Europa — affidabilità, interoperabilità, Earth Observation “serio”

Nel 2025 l’Europa tende a muoversi con un approccio più “ingegneristico”: meno show, più verificabilità.

- **ESA Φ‑lab / AI4EO (AI for Earth Observation)**
  - Quando: **iniziativa continuativa (attiva nel 2025)**
  - Cosa segnala: focus su AI applicata a osservazione della Terra (clima, ghiacci, agricoltura, rischi).
  - Fonte: **[F34]**

---

## Una nota importante: chi ha investito tanto ma ha raccolto poco

Nel 2025 si è visto un pattern ricorrente (vale in tutti i settori):
1) **Pilot eterno**: POC belli, ma nessuno li porta in produzione.
2) **Dati disordinati**: duplicati, permessi confusi, processi non standard → l’assistente non “capisce” perché l’azienda non è leggibile.
3) **Qualità non misurata**: senza metriche (errori, tempi, risparmi, rischi) l’adozione resta emotiva e poi si spegne.
4) **Governance vaga**: chi può usare cosa? con quali dati? chi firma l’output? se nessuno decide, nessuno scala.

La differenza tra chi ha vinto e chi ha perso nel 2025 è stata quasi sempre qui: **processi + dati + responsabilità**, più che “il modello più nuovo”.

---

## Azienda per azienda: cosa hanno fatto bene, cosa no, e voto finale

> **Come leggo il voto (0–10):** utilità concreta, qualità, velocità di miglioramento, distribuzione, chiarezza di prodotto.

### OpenAI — **9.6/10**
**La storia dell’anno:** da assistente “che risponde” a collega “che porta a termine”.
- Punti forti: Deep Research, o‑series pratiche, GPT‑5/5.2, browser operativo.
- Rischi: governance (accessi/dati), audit delle azioni nel browser.

### Google / DeepMind — **9.3/10**
**La storia dell’anno:** una famiglia con ruoli diversi (Pro / Flash / open) e una distribuzione enorme.
- Punti forti: Search + modelli + tool per dev; strategia chiara su velocità e potenza.
- Rischi: frammentazione (troppe varianti, rollout non uniformi).

### Anthropic — **9.1/10**
**La storia dell’anno:** affidabilità sui compiti lunghi (soprattutto per chi programma).
- Punti forti: qualità e tenuta; posizionamento “da lavoro”.
- Rischi: presenza consumer più piccola.

### Cursor / Anysphere — **9.0/10**
**La storia dell’anno:** l’editor diventa un collega.
- Punti forti: ritmo di sviluppo più veloce.
- Rischi: controlli enterprise (audit, sicurezza, standard).

### Lovable e “creatori di app” — **8.5/10**
**La storia dell’anno:** più persone (anche non dev) costruiscono prototipi e tool.
- Punti forti: dall’idea alla demo in ore.
- Rischi: manutenzione e qualità “da produzione”.

### DeepSeek — **8.3/10**
**La storia dell’anno:** qualità alta a costi più bassi cambia l’economia dell’adozione.

### Meta — **8.2/10**
**La storia dell’anno:** l’open diventa un’opzione concreta per aziende con vincoli.
- Punti forti: controllo dei dati.
- Rischi: meno “prodotto finito”, più mattoni.

### Perplexity — **8.1/10**
**La storia dell’anno:** il browser con pilota diventa un prodotto reale.
- Punti forti: Comet e modalità progetto.
- Rischi: competizione diretta con Google/OpenAI.

### Alibaba — **8.0/10**
**La storia dell’anno:** accelerazione forte in Asia e nel cloud locale.

### Mistral — **7.9/10**
**La storia dell’anno:** l’Europa prova a essere protagonista con soluzioni pratiche.
- Punti forti: posizionamento EU‑friendly.
- Rischi: scala e distribuzione globali.

### Microsoft — **7.6/10**
**La storia dell’anno:** la forza è la distribuzione, la sfida è la percezione di innovazione di punta.

### Spazio e difesa (settore) — **7.4/10**
**La storia dell’anno:** meno hype, più piani reali e sperimentazioni.

### xAI — **7.2/10**
**La storia dell’anno:** forte sul tempo reale, meno sui processi completi da lavoro.

---

## Conclusione: le scoperte del 2025 e cosa aspettarsi nel 2026

### Le 5 scoperte principali del 2025
1) La ricerca è diventata un lavoro completo: non chiedi “un link”, chiedi “un report”.
2) L’ufficio si sposta nel browser: se il browser sa agire, tante attività diventano più veloci.
3) Il coding cambia ritmo: più iterazioni rapide, meno tempo sui compiti ripetitivi.
4) L’hype non basta: servono processo, dati puliti e misure di qualità.
5) Efficienza e responsabilità contano quanto la potenza: costi, energia, controllo degli errori.

### Trend probabili per il 2026
- Strumenti che lavorano a blocchi di **30–120 minuti**, non a colpi di singola risposta.
- Più piloti automatici dentro software esistenti (browser, suite d’ufficio, IDE).
- Prezzi e metriche legati al risultato (e al costo operativo), non solo ai token.
- Più attenzione a qualità e sicurezza, soprattutto in aziende e PA.
- Più esecuzione “in locale” dove possibile, per costi e privacy.

---

## Appendice — Fonti (selezione, ordinate per codice)

- **[F01]** OpenAI — “The Stargate Project” — 21 Jan 2025
- **[F02]** SoftBank Group — press release “Stargate Project” — 21 Jan 2025
- **[F03]** Hugging Face — model card “DeepSeek‑R1” — 20 Jan 2025
- **[F04]** arXiv — “Humanity’s Last Exam” — 24 Jan 2025
- **[F05]** Mistral AI — [“Codestral 25.01”](https://mistral.ai/it/news/codestral-2501) — 13 Jan 2025
- **[F06]** OpenAI — “Introducing Deep Research” — 3 Feb 2025
- **[F07]** TechCrunch — “Mistral launches Le Chat…” — 6 Feb 2025
- **[F08]** OpenAI — “Introducing GPT‑4.5” — 27 Feb 2025
- **[F09]** Ars Technica / Wikipedia — copertura e pagina “Vibe coding” (riferimento a post di Karpathy del 2 Feb 2025)
- **[F10]** Google — “Gemini 2.5 Pro (Preview)” — 25 Mar 2025
- **[F11]** Google — pagina “Gemma models” (release dates, incl. Gemma 3) — 10 Mar 2025
- **[F12]** OpenAI — “Introducing OpenAI o3 and o4‑mini” — 16 Apr 2025
- **[F13]** Meta Newsroom — “The Llama 4 collection…” — 5 Apr 2025
- **[F14]** AWS Marketplace blog — “Mistral AI’s Pixtral Large 25.02…” — 8 Apr 2025
- **[F15]** Alibaba Group — “Alibaba Introduces Qwen3…” — 29 Apr 2025
- **[F16]** Google — “AI Mode in Google Search: Updates from Google I/O 2025” — 20 May 2025
- **[F17]** TechCrunch — copertura lancio “Veo 3” — 20 May 2025
- **[F18]** Anthropic — “Introducing Claude 4” — 22 May 2025
- **[F19]** Perplexity blog — “Introducing Labs” — 29 May 2025
- **[F20]** Google — pagina “Gemma models” (release dates, incl. Gemma 3n) — 20 May 2025
- **[F21]** Mistral AI — “Introducing Magistral” — 10 Jun 2025
- **[F22]** Perplexity blog — “Comet: Public Beta” — 9 Jul 2025
- **[F23]** OpenAI — “Introducing GPT‑5” — 7 Aug 2025
- **[F24]** Google — “Gemini 2.5 Flash‑Lite model card” (preview 09‑2025)
- **[F25]** OpenAI — “Introducing ChatGPT Atlas” — 21 Oct 2025
- **[F26]** Google Workspace Updates — “Gemini 3 Pro…” — 18 Nov 2025
- **[F27]** OpenAI — “Introducing GPT‑5.2” — 11 Dec 2025
- **[F28]** Android Central / The Verge — copertura lancio “Gemini 3 Flash” — 17 Dec 2025
- **[F29]** Lovable — “Introducing Lovable 2.0” — 24 Apr 2025
- **[F30]** Lovable — annuncio Series B — 18 Dec 2025
- **[F31]** U.S. Space Force — “Data & AI FY2025 Strategic Action Plan” — 19 Mar 2025
- **[F32]** The Next Web — “A satellite just used AI to make its own decisions in space” — 25 Jul 2025
- **[F33]** State Council of the People’s Republic of China (english.www.gov.cn) — “China launches space computing satellite constellation” — 15 May 2025
- **[F34]** ESA Φ‑lab — pagine programma “Flagship programmes / AI4EO” (iniziativa attiva nel 2025)
